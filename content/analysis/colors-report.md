---
Title: Colors
Description: About color analysis
Template: analysis
---

> Analys av färgschema för tre webbsidor
=======================

I följande rapport kompareras och analyseras tre webbplatser utifrån färg, form och funktionalitet. Analysen tar avsteg i aktuell forskning rörande färglära och använder primärt färghjulet (se nedan) för att identifiera färgers relativa inbördes förhållande. 

Syftet med rapporten är primärt att visa på analytikerns tillgodogörande av kunskaper inom området webdesign samt förmågan att omsätta dessa till analys med generering av rapport.

Urval
-----------------------
Urvalet är slumpmässigt och har genererats genom att i webläsaren söka på ”random website” och använda de tre träffar som uppvisat högst sökresultat.
Nackdelen med denna metod är risken för att ingen av webbplatserna talar till analytikerns sinne för smak. Fördelen detta medför är minskad bias i analysen.

Följande urval har gjorts för rapport:

Webbplats 1 - https://theuselessweb.com/

Webbplats 2 - https://clicktheredbutton.com/

Webbplats 3 - https://random-website.com/

Metod
-----------------------
Metoden går ut på att analytikern okulärt besiktigar webbplatserna, sammanställer dess övergripande färgsättning, layout samt utröner samspelet mellan funktion, färg och form. Resultaten presenteras i skriftliga sammanställningar där ovan nämnda aspekter belyses.

_Metodbeskrivning_

De identifierade färgerna placeras ut längsmed färghjulet varpå förhållandet mellan färgerna används för att fastställa färgschemats typ (monochrome, triadic, compound, analogous etc).

<img id="colorwheel" class="reportpic" src="http://www.student.bth.se/~alhf24/dbwebb-kurser/design/me/portfolio/themes/shared/img/analysis/color-wheel.jpg" alt="Färghjulet" width="300" height="auto"></img>

För varje sida sammanställs en kortare presentation som sammanfattar varje sida samt illustrerar dess färgschema.

Resultat
-----------------------
##_The useless web_  

<img class="reportpic" src="http://www.student.bth.se/~alhf24/dbwebb-kurser/design/me/portfolio/themes/shared/img/analysis/rapportbild1.png" alt="The useless web" width="500" height="auto"></img>

The useless web (hädanefter TUW) är en random-website-generator som vid knapptryckning sänder besökaren till en slumpmässigt vald sida.

<table style="border-spacing: 4px; border-collapse: separate">
    <tr>
        <td style="height: 50px; width: 50px; background-color: #F9F9F9">background</td>
        <td style="height: 50px; width: 50px; background-color: #EBEBEB">background</td>
        <td style="height: 50px; width: 50px; background-color: #E21A62">main accent</td>
        <td style="height: 50px; width: 50px; background-color: #4F6A26">footer accent</td>
        <td style="height: 50px; width: 50px; background-color: #040503">footer</td>
    </tr>
</table>

Färgschemat är sparsmakat och förefaller företrädesvis ha gjorts för att stödja sidans funktionalitet. Den vita bakgrunden med svart text garanterar brett stöd och den sirisa accentfärgen, placerad på initiatorn för sidans huvudfunktion, fungerar bra som blickfångare. I footern är förhållandet inverterat och den svarta bakgrundsfärgen fungerar väl kontrastivt med den gröna nyans som används för texten. Funktionaliteten stöds ytterligare av den centrerade placeringen.

Sidan har ett komplementärt färgschema där neutrala färger i basen kombineras med accentfärger som i sin tur utgör komplementärer till varandra. Sidan saknar header men har en svart bas i footern där yttterligare en accentfärg noteras.

Fontvalet – ("Josefin Slab", "Helvetica"), är modernt med relativ tyngd och med en trygg backup i liknande anda.

##_Click the red button_ 

<img class="reportpic" src="http://www.student.bth.se/~alhf24/dbwebb-kurser/design/me/portfolio/themes/shared/img/analysis/rapportbild2.png" alt="Click the red button" width="500" height="auto"></img>

Click the red button (hädanefter CTRB) är ytterligare en sida med mycket enkelt syfte; fånga användarens uppmärksamhet och erbjuda ett val. I detta fallet är valet ett knapptryck på en generator som tar dig till en slumpmässig websida och låter dig besöka den i sidans interface till dess att sessionen avslutas eller nytt val görs.

<table style="border-spacing: 4px; border-collapse: separate">
    <tr>
        <td style="height: 50px; width: 50px; background-color: #000000">background</td>
        <td style="height: 50px; width: 50px; background-color: #9B9B9B">footer</td>
        <td style="height: 50px; width: 50px; background-color: #EFEFEF">text</td>
        <td style="height: 50px; width: 50px; background-color: #E31111">main button accent</td>
        <td style="height: 50px; width: 50px; background-color: #009BE6">button accent</td>
        <td style="height: 50px; width: 50px; background-color: #6CDA34">button accent</td>
        <td style="height: 50px; width: 50px; background-color: #1542CA">button accent</td>
    </tr>
</table>

Svart som primärfärg gör behovet av darkmode litet, texten är ljus vilket ger hög läsbarhet mot den mörka bakgrunden och den grå footern (som egentligen är sidans styrdon) fungerar som balans mellan vitt och svart. Sidan efterliknar en enhetsinterface och knappen som styr huvudfunktionen har försetts med röd färg, en välkänd signalfärg, som fungerar bra för syftet. Övriga knappars färgval i bjärta färger påminner om en handkontroll till en spelkonsoll och är sannolikt bekant för många användare. 

Sidan kan sägas vara ett triadiskt färgschema med dubbla komplementfärgspar och bas i svart-vit-grå. Fontvalet, Arial, är ett av de mest tillgängliga fonterna, inget alternativt val av font har gjorts.

##_Random-website_

<img class="reportpic" src="http://www.student.bth.se/~alhf24/dbwebb-kurser/design/me/portfolio/themes/shared/img/analysis/rapportbild3.png" alt="Click the red button" width="500" height="auto"></img>

Random website (hädanefter RW) är den mest avancerade grafiska presentation av de tre undersökta sidorna men med samma funktionalitet som de två tidigare.

<table style="border-spacing: 4px; border-collapse: separate">
    <tr>
        <td style="height: 50px; width: 50px; background-color: #252525" style="color: white">background</td>
        <td style="height: 50px; width: 50px; background-color: #5F6368">header</td>
        <td style="height: 50px; width: 50px; background-color: #27373B">image left</td>
        <td style="height: 50px; width: 50px; background-color: #4D384D">image right</td>
        <td style="height: 50px; width: 50px; background-color: #558FD1">text</td>
        <td style="height: 50px; width: 50px; background-color: #effaf8">text</td>
        <td style="height: 50px; width: 50px; background-color: #00D8FE">hover</td>
        <td style="height: 50px; width: 50px; background-color: #ED1C77">hover</td>
        <td style="height: 50px; width: 50px; background-color: #BBBB0D">accent</td>
    </tr>
</table>

RW har diskreta färgval och kombinerar tre dova toner i sin bakgrundsbild där livfullheten på sidan istället fås genom bildens mönster och skiftet av färg i bildens vänstra respektive högra sida. Väl placerat i mönstrets kärna finns sidans huvudfunktion, en sökbar i vitt. Den mycket låga headern tar bort fokus från eventuella andra funktioner på sidan, vilket kan antas vara ett avsiktligt val, men använder grälla färger vid hover. Accentfärgen i gröngult är ett logiskt val även om användningen med snedställd text känns ovärdigt för sidan.

Färgsättningen följer mönstret hos ett tetradiskt färgschema (ibland kallat dubbel-komplementärt, neutrala baser och dubbla komplementfärgspar). Fontvalet, Roboto, har hög tillgänglighet i webbläsare, ingen alternativ font vald.

Analys
-----------------------
Samtliga sidor som har analyserats har en somber färgsättning. Vidare har de (givet sökparametrarna vid urvalet) gemensam funktionalitet. De har alla valt ett liknande tillvägagångssätt för att tjäna sidans funktionalitet. 

I samtliga fall ha mörka bakgrundsfärger använts vilka har kontrasterats mot vitt eller grälla accentfärger (huvudsakligen åt rött och rosa för primärfunktionalitet). Två av sidorna uppvisar utökad användning av accentfärger (upp till fyra stycken) utan att detta upplevs som negativt.

Samtliga sidor har hög kontrast, god läsbarhet och är responsiva. Typsnittsvalen är neutrala, möjligen för att tillgodose hög tillgänglighet hos användaren.

De flera accentfärger som används kan ses som separata färgscheman och det förefaller inte störa ögat att blanda flera färgschematyper för olika delar av webbsidan. Detta kan till del bero på att sidorna är relativt begränsade generellt. 

Det upplevs avvikande att inte använda en sekundär font, detta kan förklaras med att det primära fontvalet har så hög tillgänglighet att ett sekundärval inte skulle ge högre sannolikhet för kompatibilitet.

Det traditionella färghjulet, som använts som stöd under analysen, fungerar väl för att klargöra förhållandet mellan färger och kan, trots ibland framförd kritik avseende ovetenskapligt ursprungsståndpunkt, vara ett värdefullt redskap givet sin enkelhet och användarvänlighet.

Sammantaget uppvisar samtliga sidor tillämpning av designprinciper vid utformning och färgsättning.

> Referenser
-----------------------
- https://web.archive.org/web/20220317080753/https://typographyhandbook.com/
- https://webdesign.tutsplus.com/an-introduction-to-color-theory-for-web-designers--webdesign-1437a
- https://theuselessweb.com/
- https://clicktheredbutton.com/
- https://random-website.com/

> Övrigt
-----------------------

Alexander Högfeldt
